n:Mokinė Saulė
t:Baltijos kelias
s:Labutis! Esu Saulė, dar mokinė, tad apie Baltijos kelią žinau tik iš mamos pasakojimų. Man tai labai svarbu, o žinai, kodėl?


q:Kas jums yra / buvo Baltijos kelias?
s:Mano mama dalyvavo, tada jai buvo tiek metų, kiek man dabar. Ji yra sakiusi, kad žiūrint vaizdo įrašus jai ašaros byra. To nesuprasdavau. Per Baltijos kelio 30-mečio minėjimą važiavome į Vilniaus Katedros aikštę, susikibome rankomis. Tada man daug kas paaiškėjo: ši pilietinė akcija buvo vienas iš svarbiausių žingsnių Nepriklausomybės link. Tos euforijos, bendrystės jausmo, apie kokį pasakojo mama, gal ir nepatyriau, tačiau man tai svarbu. Tai mūsų laisvės istorija.

q:Tai džiaugsmas ar tik skaudžių įvykių liudijimas?
s:Suprantu, kad tai buvo ne tik noras suvažiuoti visiems kartu pasibūti, dainų padainuoti. Dėl smagumo nesuvažiuos per 2 mln. žmonių. Todėl, mano nuomone, tai rimtas pareiškimas, laisvės išsakymas. Tokios mintys ir įvykių vertinimas ateina, kai skaitai istorijos vadovėlį. Susirinkę žmonės turėjo būti laimingi ir džiaugsmingi, kad „mes tai darome“.

q:Būtų kilę abejonių, ar dalyvauti?
s:Jei būčiau gyvenusi tais laikais, žinoma, kad būčiau dalyvavusi. Turiu nuotrauką, kur mano promočiutė stovi Baltijos kelyje, šypsosi. Galvoju, kad ji žiūri į mane, tartum klausia, ar suprantu, ką jiems teko išgyventi, kad galėčiau gyventi laisvoje šalyje.

q:Ar ši akcija sulaukė pasaulio palaikymo?
s:Man ši demonstracija kelia malonią nuostabą savo masiškumu ir taikingumu. Didžiuojuosi, kad Baltijos kelio pavyzdys net praėjus keliems dešimtmečiams panašioms akcijos įkvėpė katalonus ir Honkongo gyventojus.

b:Saulė papasakojo, kokias emocijas jai apie Baltijos kelią perteikė mama ir kodėl jai pačiai buvo svarbu dalyvauti 30-mečio minėjime. Pradėk kitą pokalbį ir sužinok daugiau apie Lietuvos paveldo vertybes!