n:Kraštutinis patriotas Petras
t:Liublino unija
s:Labas

q:Ar Liublino unija buvo neišvengiama?
s:Lietuvos Didžioji Kunigaikštystė turėjo ieškoti savo kelio, kovoti, kaip Vytauto Didžiojo laikais. Abiejų Tautų Respublikos sudarymas – tai Lietuvos pavertimas Lenkijos provincija, tai Lietuvos bajorų išdavystė. 1569 m. liepos 1-oji – Lietuvos žlugimo data. Juolab kad Žygimantas Augustas palaikė lenkų pusę. Tai Jogailaičių dinastijos mirtis. Man Lietuva tokia, kurioje, anot mūsų dainiaus Maironio,  „Vytautas Didis garsiai viešpatavo, ties Žalgiriu priešus nuveikęs piktus“.

q:Tai demokratijos užuomazgos?
s:Ne, tos ašaros – tai valstybės praradimo ašaros. Nors nesu istorikas, bet manau, kad demokratijos ten nebuvo. Štai garsiajame Jano Mateikos paveiksle „Liublino unija“ Jonas Chodkevičius verkia, anot vieno istorijos profesoriaus, kaip koks „pelnytai tėvo nubaustas vaikas“. Lietuva buvo parklupdyta.

q:Liberum veto teisė – geras įrankis blogose rankose?
s:Tai bajorų anarchija. Jie vis tiek nieko gero ten nenuveikė, nes dėl liberum veto teisės, kai kiekvienas Seimo narys galėjo paleisti Seimą, taip ir trypčiojo vietoje. Valdžia visada vienoda, niekas nesikeičia...

q:Ar unija prisidėjo prie krašto polonizavimo?
s:Be abejo, prisidėjo – neliko tikro bajoro lietuvio dvasios, jie parsidavė.

q:Kokia istorinė unijos reikšmė?
s:Nežinau, ar tai buvo labai reikšminga, Lietuvos Didžiosios Kunigaikštystės Ponų taryba ir lenkų senatoriai tvarkė savo reikalus ir tiek, bendradarbiavo, bet Lietuvos jau nebebuvo.

