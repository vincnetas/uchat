n:Dėstytojas Darius
t:Liublino unija
s:Laba diena, esu Darius, universitete dėstau istoriją. Ar žinai, ką reiškia liberum veto? Jei smalsu, klausk.


q:Ar Liublino unija buvo neišvengiama?
s:Taip, Lenkijos Karalystė ir Lietuvos Didžioji Kunigaikštystė turėjo ieškoti bendro kelio, kad galėtų toliau gyvuoti, todėl 1569 m. liepos 1 d. Liubline pasirašytas unijos aktas buvo atspirties taškas, padėjęs pratęsti abiejų valstybių gyvavimą. Manau, tai buvo neišvengiama. Tiek Lenkija, tiek Lietuva turėjo savų interesų: Lenkijos pusė LDK norėjo tiesiog prisijungti, Žygimantas Augustas neturėjo palikuonių, todėl lenkai ir lietuviai bet kokiu atveju turėjo tartis, kaip gyventi pasibaigus dinastijai, o LDK didikams reikėjo Lenkijos paramos nesėkmingai prasidėjusiame Livonijos kare su Rusija, nes suprato, kad šio karo Lietuva negali laimėti viena. Be to, LDK bajorai linko į uniją, nes norėjo tokių pat teisių ir privilegijų, kokias turėjo Lenkijos bajorai.

q:Tai demokratijos užuomazgos?
s:Taip. Istoriniuose šaltiniuose dažnai minimas derybų dėl unijos momentas – lietuvių delegacijos vadovo Jono Chodkevičiaus įkvepianti kalba, po kurios, anot amžininkų, apsiverkė visi suvažiavimo dalyviai. Nežinau, kokios tai buvo ašaros – džiaugsmo ar liūdesio, tačiau faktas, kad lietuvių delegacijai pavyko išsiderėti svarbių nuolaidų Lietuvos Didžiosios Kunigaikštystės valstybingumui išsaugoti, o tai neginčytinai leidžia kalbėti apie demokratijos apraiškas.

q:Liberum veto teisė – geras įrankis blogose rankose?
s:Pradinis liberum veto (lot. „laisvai neleidžiu“) teisės, kuria galėjo pasinaudoti kiekvienas kilmingasis, kad neleistų Seime priimti nenorimo įstatymo, tikslas buvo apginti mažumas, tačiau šis įrankis tapo įvairių politinių grupuočių kovos priemone, neleido priimti efektyvių sprendimų, prisidėti prie spartaus šalies vystymosi. Tačiau, anot prof. Rimvydo Petrausko, būtent dėl tam tikro demokratizacijos proceso, kuris buvo įtvirtintas Liublino unijoje, Abiejų Tautų Respublika yra aktuali ir dabartinei Europai. Reikia pripažinti, kad tai buvo alternatyvi santvarka absoliutinėms monarchijoms. Ji leido kiekvienai šaliai pačiai lemti savo politinę ateitį.

q:Ar unija prisidėjo prie krašto polonizavimo?
s:Jau prieš uniją Lietuvos diduomenė buvo smarkiai polonizuota, viešojoje erdvėje dominavo lenkų kalba, tačiau savimonė liko lietuviška. Įvairiuose šaltiniuose aptinkama faktų, liudijančių, kad abiejų šalių gyventojai siekė išsaugoti savo šaknis ir pabrėžė išskirtinumą, tradicijas.

q:Kokia istorinė unijos reikšmė?
s:Be abejo, tai buvo reikšminga. Pasak prof. Rimvydo Petrausko, Liublino unijoje įtvirtintą valstybės modelį galima lyginti su dabartinės Europos Sąjungos siekiamu idealu – politinis darinys, vieningas išore, turintis bendras teises ir vertybes, bet viduje kultūriškai ir politiškai savarankiškas. Ne veltui 2017 m. Liublino unijos akto dokumentas įrašytas į UNESCO programos „Pasaulio atmintis“ tarptautinį registrą.

b:Dėstytojas Darius tau papasakojo apie Liublino unijos aplinkybes ir reikšmę. Pradėk kitą pokalbį ir sužinok daugiau apie Lietuvos paveldo vertybes!
