n:Sutartinių tyrinėtoja Daiva
t:Sutartinės
s:Sveiki! Esu Daiva, moksliškai tyrinėju sutartines, tad mielai tau šiek tiek papasakosiu, ką aš ir mano kolegos apie jas žinome.


q:Kas jums yra sutartinės?
s:Tai ne daina, o giesmė, todėl sakralu. Šis archajiškas reiškinys turi savitas ritmo formules, apeiginių savybių. Anot vienos garsiausių sutartinių tyrinėtojų profesorės Daivos Vyčinienės, sutartinės – senojo baltų tikėjimo apraiška.

q:Ar sutartinių giedojimas tik moterims?
s:Anot tyrinėtojų, sutartinių giedotojos vadintos laumėmis raganomis, nes dažnai būdavo svarbių apeigų dalyvės, galbūt jų vadovės, uždarame rate pasislėpusios kažkokius nesuprantamus burtus giedodavusios, o jaunuoliai net bijodavę jas imti į žmonas. Archeologė Marija Gimbutienė, paklausiusi sutartinių, yra pasakiusi: „Va, čia tai deivių kultūra.“

q:Ar sutartines reikia pritaikyti šiuolaikiniam klausytojui?
s:Man atrodo, kad sutartinėse jau yra viskas, tad prie jų nebereikia jokio papildomo ritmo ar garso. Tačiau kitam atrodo, jog šiek tiek instrumentinio garso ar būgnų ritmo pridėjus sutartinė jau skamba geriau. Ką gi, matyt, kiekvieno pažinimo lygis skirtingas, o ir dėl skonio juk nesiginčijama... Manau, kad svarbiausia jas giedoti, beje, visiškai aklai kopijuoti archyvinių įrašų irgi nereikia.

q:Kokia sutartinių populiarumo kaina?
s:Sutartines įtraukus į UNESCO Nematerialaus kultūros paveldo sąrašą, pradėjau nuogąstauti, kad šitaip populiarinant jas ir nuvalkioti galima, paversti produktu, suvenyrine preke, kaip tai atsitiko su gintaru. Todėl svarbu jausti atsakomybę. Reikia populiarinti, bet kartu išlaikyti autentiškumą.

b:Daiva papasakojo tau apie sutartines ir savo rūpestį, kad jos nebūtų nuvalkiotos. Pradėk kitą pokalbį ir sužinok daugiau apie Lietuvos paveldo vertybes!
