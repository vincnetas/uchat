n:Radvila Juodasis
t:Radvilų archyvai, biblioteka
s:Ponaiti, esu Mikalojus Radvila Juodasis, greta politinės veikos man labai rūpėjo rašto reikalai, leidyba. Papasakosiu tamstai, ką esu nuveikęs toje srityje.


q:Kodėl kilo noras kaupti Radvilų archyvus, Nesvyžiaus biblioteką?
s:Nejauku kalbėti iš daugybės šimtmečių atstumo… Bet pabandysiu. Esu girdėjęs sakant : „Nenoriu gimti karaliumi, noriu gimti Radvila.“ Taip, mes buvom galingi ir ypatingi. Mūsų, Radvilų, giminė Lietuvos Didžiosios Kunigaikštystės valdose buvo sukaupusi gausių ir reikšmingų knygų rinkinių. Galbūt didžiausia – Nesvyžiaus pilies biblioteka. Gavęs val­dovo Žygimanto Augusto privilegiją kaupti LDK dokumentų archyvą , ją ir įkūriau XVI amžiuje. Buvau reformacijos šalininkas, tad Brastoje (dab. Brestas, Baltarusija) įsteigiau protestantiškų raštų spaustuvę, samdžiau vertėjus, organizavau Biblijos vertimą į lenkų kalbą ir jos spausdinimą. Ne visada buvo lengva. Yra tekę rašyti katalikų bažnyčios atstovams laišką, kad man svarbiausia švietėjiška veikla, kad inkvizicijos laužų nekūrensiu.

q:Ką kaupėte bibliotekoje, archyvuose?
s:Kaupėme giminės korespondenciją, daug valstybinės reikšmės dokumentų bei sutarčių. Kaip jau minėjau, pagal Žygimanto Augusto privilegiją buvo pradėta kaupti po vieną visų Lietuvos Didžiosios Kunigaikštystės doku­mentų egzempliorių. Taip buvo formuoja­mas ne tik spausdintų knygų rinkinys, bet ir LDK archyvas. Kadangi mūsų giminės titulas suteikia daugiau pareigų, negu teisių, tai per šimtmečius kiti ordinacijos paveldėtojai nepadarė gėdos ir biblioteką gausino, savo pareigą atliko. Kiek žinau, iki XXI a. yra išlikusi didžiulė kolekcija, o dalis jos – 70 tūkst. dokumentų – originalai, kurių yra tik po vieną egzempliorių. Žavu.

q:Kuo ši kolekcija svarbi?
s:Tai mūsų, Lietuvos Didžiosios Kunigaikštystės gyventojų, dovana jums, XXI a. žmonės. Analizuokite, domėkitės, juk šie dokumentai suteikia daug informacijos apie Vidurio ir Rytų Europos kultūros istoriją, kultūrinius ir socialinius ryšius, kasdienį gyvenimą.

q:Kur saugoma ši kolekcija?
s:Nelabai suprantu, kas yra virtualus bibliotekos archyvas, bet neabejoju, kad tai geras dalykas ir jis yra kuriamas, nuolat pildomas.

b:Mikalojus Radvila Juodasis papasakojo, kaip radosi ir gausėjo Radvilų archyvai ir Nesvyžiaus biblioteka. Pradėk kitą pokalbį ir sužinok daugiau apie Lietuvos paveldo vertybes!
