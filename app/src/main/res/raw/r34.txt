n:Poilsiautojas Stasys
t:Kuršių Nerija
s:Labas, esu Stasys, į Kuršių neriją atvežu svečius, pats nelabai mėgstu čia poilsiauti. Tuoj pasakysiu, kodėl.

q:Ar Kuršių neriją galime vadinti lietuviška Sachara? 
s:Nežinau, ar Sachara, bet Kuršių nerija tikrai egzotiškas kraštas. Negaliu pasakyti, kad čia man labai patiktų atostogauti. Žinoma, gamta išskirtinė, bet tas perdėtas rūpinimasis ja mane trikdo. Čia net kopomis nepasidžiaugsi taip, kaip nori – nepasiridensi nuo jų. Visur saugoma, vaikščioti galima tik takais. Suprantu, kad reikia saugoti, kad Kuršių nerija įrašyta į UNESCO Pasaulio paveldo sąrašą, tuo didžiuojuosi, todėl užsieniečius draugus būtent čia atsivežu pasibūti, nors man smagiau Palangos kopose pasideginti – ten daugiau laisvės. 

q:Kuršių nerija – tarsi vaikas. Ar tikrai? 
s:Pats šeimos nesu sukūręs, todėl nežinau, ką reiškia rūpintis „tarsi vaiku“. Gal kada nors suprasiu. Ryškūs prisiminimai iš vaikystės, kai su tėvais atvažiuodavome į Palangą. 

q:Kokie specifiniai žodžiai, terminai ir posakiai siejami su šia vietove? 
s:Pirmiausia į galvą ateina: „Benai, plaukiam į Nidą“. Keliskart teko dalyvauti šiame vasaros sezono atidarymą ženklinančiame festivalyje. Tada man patinka Nidoje, būna daug žmonių, daug atlikėjų. Vėliau sužinojau, kad šis pasakymas – iš kino filmo, tai žmonių dvasinės laisvės sovietmečiu išraiška. Žinoma, Vytauto Kernagio vardas neatsiejamas nuo šios frazės. Atvykęs į Kuršių neriją kartais nueinu pasėdėti ant šio atlikėjo suoliuko. 

b:Stasys paatviravo, kad jį labiausiai traukia pramogos – jam Kuršių nerija per rami ir per mažai laisvės. Pradėk kitą pokalbį ir sužinok daugiau apie Lietuvos paveldo vertybes!
