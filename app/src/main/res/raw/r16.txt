n:Kryždirbys Adolfas
t:Kryždirbystė
s:Sveiki, mano vardas Adolfas, dirbu su medžiu, esu kryždirbys. Tai reiškia, kad meistrauju kryžius. Jei įdomu, galiu papasakoti daugiau.


q:Kodėl kryžiai?
s:Mūsų kaime kryžių, koplytėlių visada būdavo – prie trobos, kryžkelėj... Išvažiavau į miestą studijuoti, kai grįždavau į kaimą, kaskart matydavau bebaigiančius supūti senuosius kaimo kryžius. Niekur to nesimokiau. Panižo rankos. Meistraudamas kryžius, nusiraminu, vienas ornamentas seka kitą, rankos pačios dirba. Garsusis dievdirbys Lionginas Šepka pradėjo drožti nuo paprasčiausio kryžiaus brolio kapui, o paskui jį pagavo, išsirutuliojo į kosmosą, kur „paukščiukai baliavoja“, šventi Rašto žodžiai sugula vienon krūvon. Tai ir amatas, ir tikėjimas, ir menas vienoj vietoj.

q:Kaip puošiami kryžiai?
s:Puošdamas kryžių ieškau įvairių formų, ornamentų. Domiuosi senųjų kryžių simboliais. Medinių skulptūrėlių paskirtį ir simbolinę reikšmę nusako jų sukūrimo motyvai, bendruomenių intencijos, kryžių pastatymo vieta. Nepaprastai žavi kolegų kalvių darbai. Geležiniai kryžiai ir kaltinės saulutės – tai dar vienas įrodymas, kaip Lietuvos kryždirbiai geba suderinti krikščionybę ir archajišką gamtos pajautą.

q:Kodėl ir kur žmonės stato kryžius?
s:Pastaraisiais dešimtmečiais atsirado paprotys statyti kryžius išnykusiems kaimams atminti – juos paprastai stato į bendruomenes susibūrę tų kaimų palikuonys. Keletą tokių ir aš esu sumeistravęs. Teko statyti ne tik sodybose, bet ir kaimų prieigose, bažnyčios šventoriuje, kapinėse, šalia kelio.

q:O jeigu kryžių nebūtų, jei jie nepuoštų Lietuvos peizažo?
s:Kryžiai neatsiejami nuo lietuviškų laukų, kaimų, kalnelių, kelių, kapinaičių... Tai žmogaus tikėjimo, atminties, dvasios, gamtos ir grožio pajautimo išraiška.

b: Adolfas papasakojo apie savo amatą ir pomėgį meistrauti kryžius. Pradėk kitą pokalbį ir sužinok daugiau apie Lietuvos paveldo vertybes!
