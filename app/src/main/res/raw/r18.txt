n:Jaunuolis Rytis
t:Kryždirbystė
s:Labas, esu Rytis, gyvenime mane labiausiai domina naujovės, o senovė man paslaptinga, kelia nuostabą. Va, kad ir kryžių tradicija. Pakalbėkim apie juos.


q:Kodėl kryžiai?
s:Nežinau, bet kodėl gi ne. Mieste kryžių nepastebiu, gal jų ten iš viso nėra. Niekaip negaliu suprasti, kodėl bažnyčioje bučiuojamas kryžius – juk tai taip nehigieniška... Bet kai važiuojam per Lietuvą, gražu vieną kitą pakelėj matyti. Man kryžius – mūsų kultūros ženklas.

q:Kaip puošiami kryžiai?
s:Nežinau, prie naujų kryžių niekada nesimelsčiau, jie kažkokie netikri. O prie senų gal, jie paslaptingi. Senuosiuose viskas dera, nors visko tiek daug: trikampėliai, rombeliai, vingeliai, apskritimai, šakelės, lapeliai, rūtos, lelijos, paukščiai, saulė, mėnulis, žvaigždės – kosmosas kažkoks, tikrai!

q:Kodėl ir kur žmonės stato kryžius?
s:Draugai iš užsienio buvo atvažiavę, tai į Kryžių kalną nuvežiau. Aikčiojo, sakė: „Išprotėję tie lietuviai, tiek daug energijos ir grožio vienoj vietoj.“ Pagalvojau, gal čia ir yra stiprybė, kad tiek daug kryžių suvežta į vieną vietą. Dar mano tėvai pasakojo, kad sovietmečiu naktį žmonės čia pastatydavo kryžių, o ryte valdžios siųsti buldozeriai juos naikindavo. Žmonės taip sistemai, valdžiai priešinosi, tikėjimą Dievu reiškė. Draugas dalyvavo ekspedicijoje „Misija Sibiras“, tai lietuvišką kryžių vežėsi iš Lietuvos ir už tūkstančių kilometrų Sibire pastatė nykstančiose lietuvių tremtinių kapinėse. Labai svarbu, kad tremtinius prisiminė, o kartu ir mūsų istoriją.

q:Jaunuolis Rytis
s:Jei kryžių nebūtų, gal kažko trūktų. Tiesą pasakius, neįsivaizduoju Lietuvos kraštovaizdžio be jų.