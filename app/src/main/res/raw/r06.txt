n:Radvila Našlaitėlis
t:Radvilų archyvai, biblioteka
s:Sveikas gyvas, esu Mikalojus Kristupas, iš Radvilų giminės. Kaip ir tėvui, man rūpėjo biblioteka, bet labiausiai troškau pažinti pasaulį. Norėtum sužinoti, kur esu buvęs?


q:Kodėl kilo noras kaupti Radvilų archyvus, Nesvyžiaus biblioteką?
s:Visą laiką turėjau nenumaldomą norą kuo daugiau pažinti, keliauti. Po tėvo mirties perėjau į katalikybę, todėl piligriminė kelionė į Šventąją Žemę, po Siriją, Egiptą įkvėpė parašyti knygą „Kelionė į Jeruzalę“, kuri, matyt, jūsų laikais, XXI amžiuje, būtų pavadinta bestseleriu. Žmonės buvo ištroškę žinių. Parengiau Lietuvos Didžiosios Kunigaikštystės žemėlapį. Kiek žinau, dabar jis laikomas vienu iš geriausių Renesanso kartografinių kūrinių. O Nesvyžiuje pastatydinau mūrinę pilį ir dalį jos paskyriau bibliotekai, kuri ir toliau buvo gausinama. XVIII a. antroje pusėje bibliotekoje jau buvo apie 20 tūkst. knygų ir kitokių spaudinių.

q:Ką kaupėte bibliotekoje, archyvuose?
s:Kadangi turėjau mokslinių interesų, labai rūpinausi bibliotekos komplektavimu: domėjausi Europos (ypač Italijos ir Vokieti­jos) mokslo ir literatūros nau­jienomis, per tarpininkus bibliotekai įgydavau naujų spaudinių, kartais knygas siųsdavo ir patys autoriai. Didžiausią jos dalį sudaro įvairaus turinio literatūra, taip pat istorijos veikalai, geo­grafijos darbai, teologijos, filologijos, tei­sės, filosofijos literatūra, medicinos knygos, karo mokslo leidiniai.

q:Kuo ši kolekcija svarbi?
s:Nesvyžiaus Radvilų biblioteka kadaise savo lentynose kaupė pačius naujau­sius įvairiuose Europos miestuose leistus mokslinės, religinės, grožinės ir kitus raštijos paminklus. Reikšminga ir tai, kad mes, Radvilos, turėjome bibliofilinių interesų: knygos puoštos karūnos įspaudais, ekslibrisais.

q:Kur saugoma ši kolekcija?
s:Deja, mano pilyje jos neberasite, ji išblaškyta po daugelio valstybių archyvus. Žinau, kad dokumentus saugo Baltarusijos, Lietuvos, Suomijos, Lenkijos, Rusijos Federacijos ir Ukrainos archyvai. Hm, kai kurių šalių pavadinimus girdžiu pirmąkart, mano laikais tokių nebuvo... Tačiau svarbu, kad saugo.

b:Sužinojai, kur buvo nukeliavęs ir kuo domėjosi Mikalojus Kristupas Radvila Našlaitėlis. Pradėk kitą pokalbį ir sužinok daugiau apie Lietuvos paveldo vertybes!
