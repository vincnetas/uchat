n:Gitaristas Rokas
t:Sutartinės
s:Labas! Mano vardas Rokas, prie sutartinių esu šiek tiek prisilietęs jas šiuolaikiškai interpretuodamas. Gal tau bus įdomus mano požiūris į šį archajišką reiškinį.


q:Kas jums yra sutartinės?
s:Sutartinės – kažkas magiško. Jos laikomos paradoksu: disonansinių intervalų – sekundų – sąskambiai sukuria harmoniją.

q:Ar sutartinių giedojimas tik moterims?
s:Sutartines tradiciškai daugiausia gieda moterys, o instrumentinius kūrinius skudučiais, daudytėmis, kanklėmis atlieka ir vyrai. Tai skamba taip pat užburiančiai. Tačiau vyrai nepagiedos taip autentiškai, kaip moterys. Mes galime tik interpretuoti, perkurti. Viename muzikiniame projekte gitaros skambesį esu jungęs su sutartinėmis.

q:Ar sutartines reikia pritaikyti šiuolaikiniam klausytojui?
s:Jungdamas savo muziką su sutartinėmis, siekiau išlaikyti sutartinių archajiškumą, sakralumą. Pradžioje, kai įrašinėjau sutartines giedančias merginas, tereikėjo pagroti keletą pasikartojančių akordų ir tai jau buvo gražu. Ne, tai nebuvo pataikavimas šiuolaikiniam klausytojui, o bendras muzikinis vyksmas, prisiliečiant prie mūsų ištakų.

q:Kokia sutartinių populiarumo kaina?
s:Sutartines reikia populiarinti, jas interpretuoti šiuolaikiškai (nekalbu apie primityvų supopsinimą), tačiau to pasigendu. Juk tai, kad vienoje iš „Enigmos“ dainų skamba sutartinė, tikrai jų nesumenkina, o pritraukia naują būrį besidominčiųjų.

b:Rokas pasidalino savo mintimis, kaip sutartines įvilkti į naują rūbą. Pradėk kitą pokalbį ir sužinok daugiau apie Lietuvos paveldo vertybes!
