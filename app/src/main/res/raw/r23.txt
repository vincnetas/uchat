n:Uteniškė Rasa
t:Sutartinės
s:Labas

q:Kas jums yra sutartinės?
s:Anksčiau dainavau chore, ten gali už kitų pasislėpti, o sutartinėse kitaip, tačiau jos traukia. Kai sumuši balsus, pasigirsta ausiai labai neįprastas sąskambis. Sutartinės – tai bendravimas, todėl jei tarpusavyje nesutartume, negalėtume jų giedoti. Turime stovėti tam tikroje pozicijoje, matyti ir girdėti viena kitą, žiūrėti į akis. Sunkiausia išlaikyti ritmą.

q:Ar sutartinių giedojimas tik moterims?
s:Tai iš senovės atėjusios moteriškos apeigos: laukus lankydavusios vienos moterys, jos giedodavusios specialias giesmes, atlikdavusios įvairias susilietimo su žeme apeigas. Judėdamos ratu, sakydavo užkalbėjimus. Todėl šiandien moterys ir yra sutartinių atlikėjos. Mūsų vadovė naują kolektyvo narę kviečia bent tris kartus ateiti į repeticijas – iš pirmo karto sunku pajusti ritualo magiją.

q:Ar sutartines reikia pritaikyti šiuolaikiniam klausytojui?
s:Daugeliui atrodo, kad nėra nei šokamų, nei linksmų sutartinių. Mūsų vadovė stengiasi, kad sutartinių koncertai taptų savitu šiuolaikišku muzikiniu ritualu. Jei šitaip pavyksta pritraukti nors šiek tiek daugiau klausytojų, nematau nieko blogo. Tačiau tradiciją reikia išlaikyti.

q:Kokia sutartinių populiarumo kaina?
s:Esu mačiusi, kaip žmonės sutartines atlieka būriais, priimami visi – nesvarbu klausa ir kiti gebėjimai. Tampama vieninga jėga, tačiau tai užgožia tradicinį giedojimą mažomis grupelėmis. Archajiškam giedojimui, tradicijai iškyla grėsmė.


