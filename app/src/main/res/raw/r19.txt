n:Studentė Rita
t:Sutartinės
s:Labas

q:Kas jums yra sutartinės?
s:Paradoksalu, nors esu aukštaitė, bet sutartines pamilau atvykusi į Vilnių studijuoti. Jose radau viską: netikėtų muzikinių sąskambių, improvizacijos laisvę, ritualą, meditaciją. Man sutartinių giedojimas – saviraiškos forma.

q:Ar sutartinių giedojimas tik moterims?
s:Nuo seno jas atlikdavo moterys. Merginos buriasi į sutartinių giedotojų grupes, o kartais prie mūsų prisijungia ir vaikinai – nematau čia nieko blogo, dar smagiau būna.

q:Ar sutartines reikia pritaikyti šiuolaikiniam klausytojui?
s:Dažnai žmonės susivilioja Rytų tradicijomis, ieško prarasto rojaus, kažko archajiško, nesugadinto. Bet visa tai mes turime čia pat. Sutartinėse nereikia nieko moderninti, tai tik būtų jų supopsinimas. Jos prarastų savo autentiškumą, kuris labiausiai ir masina. Tai mūsų pagrindas po kojomis.

q:Kokia sutartinių populiarumo kaina?
s:Kartais pastebiu, kad merginos sutartines dainuoja su popsiniu atspalviu, be to, kai kurios, dirbtinai, net vaidybiškai atlieka judesius. Tai visiškai nereikalingi prielipai. Sutartinei reikia balso iš vidaus, minimalaus natūralaus judesio, magiško sąskambio, šalia stovinčiosios pajautos. Tai kaip ritualas.

