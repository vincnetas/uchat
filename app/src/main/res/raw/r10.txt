n:Choreografas Vidmantas
t:Dainų ir šokių šventė
s:Sveiki! Aš – Vidmantas, su kolegomis esu sukūręs ne vieną kompoziciją Šokių dienai. Papasakosiu tau, koks džiaugsmas šokti ir kurti šokius.


q:Tai šventė ar sunkus darbas?
s:Nors po generalinių repeticijų grįžti išsekęs, be balso, vis tiek galvoji, ką reikėjo padaryti kitaip, o gal net iš naujo perdėlioti šokio piešinį. Tačiau kai įvairiausio amžiaus šokėjai, pasipuošę tautiniais drabužiais, išeina į stadioną ir puikiai sušoka sudėtingas kompozicijas, lyjant lietui ar kepinant saulei, esi toks pat laimingas, kaip ir jie.

q:Ar aplanko bendrumo jausmas?
s:Be bendrystės neapsieisi. Mes, stilizuoto liaudies šokio profesionalai, galime sukurti puikiausias kompozicijas, tačiau galutinis rezultatas – daugybės žmonių – kūrėjų, organizatorių, atlikėjų – darbas. Šokių diena mėgstama dėl spalvingumo, tautinių kostiumų ir sudėtingų stadiono aikštėje šokėjų „piešiamų“ kompozicijų. Tada visi patiria džiaugsmą, nuostabą, euforiją – juk mes kartu tai sukūrėme. Šventės pilnatvei taip pat būtina žiūrovų reakcija. Nepaprastas vienybės ir dėkingumo jausmas, kai šventei pasibaigus kūrėjai apdovanojami ąžuolų vainikais, o šokėjai skraidina ore savo vadovus.

